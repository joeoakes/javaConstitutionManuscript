Nos Populus Civitatum Foederatarum Americae, ut Foederationem perfectiorem formemus, Iustitiam constituamus, Tranquillitatem domesticam assequamur, communem defensionem praeparemus, generalem Salutem promoveamus, et Benedictiones Libertatis nobis ipsis et Posteris nostris securas reddamus, hanc Constitutionem pro Civitatibus Foederatis Americae ordinamus et statuimus.